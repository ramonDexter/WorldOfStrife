////////////////////////////////////////////////////////////////////////////////
//////////////////////  World of Strife  ///////////////////////////////////////
////////////////////////////////////////////////////////////////////////////////

Dopad komety znamenal konec života tak jak jsme ho znali.
Krátce po dopadu komety skončilo lidstvo v troskách. Lidská civilizace prakticky přestala existovat, lidstvo se vrátilo na úroveň doby kamenné. Energetické přenosové soustavy byly zničeny, stejně tak distribuční sítě. Většina lidí zemřela krátce po dopadu komety. Přeživší se vrátili k nomádskému způsobu života, hledajíc jakékoli potraviny. Zemědělství se vrátilo až po stovce let, když skončila zima způsobená dopadem komety. Lidé se začali usazovat na úrodných místech, nejvíce v údolích řek. Zhruba někdy v té době byly položeny základy prvních měst, které zpočátku vznikaly jako samostatné městské státy. Města jako Millport, Bodrov, Holden a Narfolk byla založena v této době. Brzy došlo k uzavření spojenectví a aliancí, ze kterých postupně vznikly státy. Lidská společnost se však vrátila k feudálnímu zřízení. Nomádské skupiny, které se toulaly zničenou zemí, byly většinou vedeny náčelníky. Z potomků těchto náčelníků vznikla šlechta, která své nároky zakládá na rodové tradici. Postavení běžných lidí se značně liší kraj od kraje. Někde jsou obyčejní lidé svobodní, zatímco jinde mají postavení nevolníků se vším, co k tomu patří.
Zhruba 1000 let po dopadu komety ve středu Kontinentu založil muž jménem Bodrik Království potom co sjednotil místní země v mírovém paktu a založil Svatou Říši. Svaté Říši od té doby vládne dynastie Bodriků. Zpočátku jen malá říše postupem let rostla a v průběhu dvou set let rozprostřela Říše svá ochranná křídla nad velkou většinu kontinentu. Jen několik pobřežních měst si udrželo nezávislost, založenou na monopolu nad námořní dopravou.
Se vznikem a založením Království se váže také vznik Církve Řádu. Zakladatel Říše, Císař Bodrik, byl nadšeným stoupencem učení Řádu. Uzavřel tedy s Církví dohodu, na jejímž základě získal materiální podporu výměnou za šíření učení Řádu při jeho expanzivní politice. Církev Řádu je tudíž pevně spojená se správou státu a do jisté míry v některých situacích představuje zástupce výkonné moci Krále. Kromě světských zákonů existují také církevní zákony. Na jejich dodržování dohlíží náboženská policie, řád Binderů. Církev vyžaduje striktní dodržování svých Ediktů a zákonů a Bindeři disponují současně právem soudce a kata.
Zhruba dvacet let před vznikem Svaté Říše se v jejím hlavním městě objevuje cech Techniků, ze kterého o dvacet let později vznikne mocná TekGilda. Původní cechovní organizace se postupem času mění na společnost korporátního typu, která díky svým kontaktům rychle ovládne celý trh s technikou a získala od krále výhradní právo na výrobu, vývoj a distribuci technologií. I od církve Řádu získává TekGilda jisté výhody, z prostého důvodu. Církev Řádu je největším zákazníkem TekGildy.
Vedle TekGildy působí na území Říše podobná společnost. Ačkoli menší, lékařská MedGilda má z pochopitelných důvodů možná větší vliv, než TekGilda, nebo i samotná církev. MedGilda vznikla jako společenství lékařských škol a univerzit v nejrůznějších městech Říše. Dravé tržní prostředí feudální společnosti způsobilo potřebu ochrany znalostí a vědomostí získaných při léčbě pacientů. Vznik MedGildy zároveň znamenal vznik monopolu na léčení a lékařství. Lékaři, medici a další mastičkáři kteří odmítli vstoupit do Gildy se muselo vzdát svojí profese, nebo ji vykonávat dál po hrozbou přísných trestů. Pro mnoho lékařů vstup do Gildy představoval spíše výhodu a rozšíření možností, jak pomáhat svým pacientům.
Dalším významným cechem je Gilda Stavitelů. Ve většině měst se zedníci sdružili v nejrůznější spolky, aby mohli lépe a efektivněji vykonávat svoji práci. Při spolupráci měst pak docházelo k neshodám a potyčkám mezi cechy stavitelů z jednotlivých měst, většinou nad řízením a vedením společných staveb. Tyto potyčky často končily krvavě a docházelo i k úmrtím účastníků. Do stupňující se situace vstoupil svojí autoritou král a pomocí svého Ediktu založil Gildu Stavitelů, která sjednotila samostatné cechy pod jednu autoritu, zodpovědnou přímo Císaři. Gilda Stavitelů však nemá monopol na provádění všech staveb, spíše slouží jako kontrolní a dohlížecí orgán, kontrolující kvalitu a provedení staveb.
////////////////////////////////////////////////////////////////////////////////

////////////////////////////////////////////////////////////////////////////////
ČASOVÁ OSA:

-30 (2064) 
Začíná projekt Záchrana, jehož cílem bylo vybudování sítě úkrytů a automatizovaných terraformačních systémů pro případ zničení života na Zemi.

0 (2094) 
Dopad asteroidu strženého zbloudilou kometou. Dochází k takřka kompletnímu vyhlazení života na Zemi.

128 
Aktivují se kryty ukrývající terraformační zařízení. Obnova ekosystému začíná. Lidé i většina zvířat bude během staletí obnoveno za pomoci zařízení v krytech. Celé automatizované tovární linky, umělé dělohy a další technologie později upadnou v zapomnění, stejně jako znalosti o světě před dopadem asteroidu.

256 
Kryty ukrývající klony lidí, které měly zalidnit obnovenou zemi, se otevírají a vypouštějí své 'produkty' do nového světa.

338 
Ve středu kontinentu se usazují nomádské skupiny přeživších. Sídliště bude později známo jako město Bodrov.

355 
Vznik církve Řádu. Původně šlo o přeživší z jednoho z Krytů. AI řídící kryt získala vědomí a začala ke svým svěřencům mluvit jako jejich duch, nebo spíše Bůh. Přeživší vystoupili na povrch a začali budovat novou civilizaci, řízenou z pozadí prastarou AI. Tak vzniká Církev, a
jde zároveň o nejsvětější tajemství, které zná v podstatě pouze Nejvyšší Velekněz a Nejvyšší Knihovník.
383 
Na jižním pobřeží vzniká osada, která později vejde ve známost jako město Millport.

442 
Nomádský kmen Angarů se usazuje na západní poloostrově, který je od té doby nazýván poloostrov Angar. 

505 
Církev zakládá na východním pobřeží město Holden, které volí za své hlavní sídlo. Od té doby ve městě sídlí nejvyšší představitel Církve. Pod městem se nacházejí rozsáhlé podzemní prostory. Ještě hlouběji je kryt, ve kterém se ukrývá jádro AI, která se vydává za Boha Otce Církve.

525 
V Kalanském zálivu na západním pobřeží vzniká město Narfolk, které se stává sídelním městem Knížete, jehož ozbrojenci snadno získávají kontrolu nad úrodným krajem kolem zálivu. Od té doby rod Narfolků ovládá zdejší kraj.

531 
Malá obchodní osada na východním okraji Tarských bažin se postupně mění ve město Eldham. Malé provinční město na náhorní plošině je soustavně bičováno větry vanoucími z plání. 

539 
Eldham se dostává pod kontrolu rodu Burgerich. Hrabě Burgerich získá pod kontrolu kmeny žijící na planinách a profituje z obchodu s domorodým zbožím. 

543 
Hrabě Burgerich nechává na západním okraji Tarských bažin založit město Westmarch. Vzdálenost od Burgerichova panství o pár let později způsobí že se město osamostatní. Místní vyženou Burgerichovy úředníky a vyhlásí samostatnost. Zároveň Westmarch zahájí kolonizaci západní části Annyjského poloostrova.

547 
Válka mezi Westmarchem a Burgerichovým knížectvím končí vítězstvím Burgerichovy armády. Westmarch musí předat kontrolu nad Tarskými bažinami Burgerichovy výměnou za příslib míru. V čele westmarche stojí rod Connelů, kteří získali moc díky obchodu.

549 
Burgerichovo knížectví napadá Angarskou říši. Začínají Pohraniční války.

552 
Angarové zakládají město Relond, které se má stát hlavním městem jejich rodu. Nejvyšší Chán prohlašuje poloostrov Angar za svatou půdu, do které mají zapovězen vstup všichni cizinci. Začíná tak dekádu trvající doba izolace, která Angarům později přinese hladomor. Končí pohraniční války. Burgerichovo knížectví vítězí a získává úrodné území Keralie, což jenom prohloubí problémy v už tak zničené Angarské říši.

563 
Rod Angarů ukončuje v důsledku dlouhotvající neúrody politiku izolacionismu a vysílá emisary do sousedních krajů, se kterými se snaží obnovit značně pošramocené vztahy. Tyto snahy budou trvat mnoho let.

587 
Církev zakládá severně od Millportu klášter. Klášter se stává studnicí vědění o historii, jejíž studium je jinde zapovězené. Klášter získává od Církve výjimku. členové konventu však své znalosti nikomu nesdělují a klášterní knihovnu dobře střeží.

589 
První  písemná zmínka o vesnici Eastcliff, ležící východně od Millportu.

602 
V Millportu se schází skupina spravedlivých, která později vejde ve známost jako Řád Binderů. Město si vybírají za svoji hlavní základnu a nejsvětější svatyni. Bindeři později žačnou spolupracovat s Církví a vstoupí do jejích služeb.

667 
Druhá válka mezi Angarskou říší a Burgerichovým knížectvím končí patovou situací, kterou musí rozřešit soudce změny určený Církví. Angarská říše je určena za vítěze sporu a Burgerichovo knížectví musí ustoupit v Angarských územních nárocích. Angarská říše se tak dostává do držení Keralie, úrodného kraje na břehu Severního zálivu. 

724 
Narodil se muž, který bude v dopělosti znám jako Velký Guru. Jeho učení bude Církví označeno za nejvyšší herezi, kterou Církevní Inkvizice trestá smrtí na hranici. Stoupenci velkého Guru proto šíří Jeho učení v ilegalitě.

805 
Rod Tabitů, ovládající Millport, podniká vojenskou výpravu za účelenm kolonizace kraje východně od města. Úrodná náhorní planina později vejde ve známost jako Kolyma, poskytne místo početným statkům a farmám. Tyto farmy zásobují město, a přebytky pak prodávají cestujícím obchodníkům, jejichž karavany křižují krajem.

833 
Narfolské knížectví vysílá vojenskou výpravu na jih, do plání. Tou dobou však v pláních sídlí kolonizátoři vyslaní Tabitskými. Začíná válka o úrodené území, které Narfolští tolik potřebují.

834 
Válka mezi Tabitskými a Narolským knížectvím končí porážkou Narfolků. Vítězství Tabitských je dosaženo hlavně díky úderným oddílům Binderů, kteří vedli oddíly pravidelného vojska Tabitských. Území o které byl spor veden připadne Tabitským. Od té doby se toto území jmenuje 'Tabitské pláně'.

861 
Osada, která bude později známá jako Bodrov, postupně mění majitele. Nejprve ji drží Burgerichové, pak se osada osamostatní jako svobodné město Brod. Tak zůstane zhruba sto let.

922 
V Brodě je založena TekGilda, nejprve jako hlavní cechovní organizace kovářů, techniků a strojníků.

958 
Ve měste Brodě se narodil muž jménem Bodrik. Prožil šťastné dětství jako syn strojníka. Jeho otec patřil mezi ty zámožnější, takže si mohl dovolit syna zapsat ke studiu u TekGildy. Bodrik tak získal základní vzdělání. Později se rozhodl vstoupit do zdejší Stráže, kde rychle postupoval vzhůru, až se stal velitelem jedné z pevností na severním okraji území brodských.

979 
Bodrik se stává velitelem pevnosti na severním oraji území brodských. 

982 
Bodrikova pevnost je napadena a do základů vypálena muži Burgerichova vosjka. Bodrik a hrstka jeho mužů přežívá. Vracejí se do města, kde se setkávají s obviněním z dezerce. Bodrik je odveden do pevnosti na úpatí hory Aton, kde má strávit následujících dvacet let.

987 
Bodrik z vězení za pomoci dalších neprávem odsouzených spoluvězňů uniká a slibuje pomstu těm ,kdo ho křivě obvinili. Během dvou let koleme sebe shromažďuje schopnou armádu. Jako první úkol si ukládá dobytí města a vypuzení těch, kteří ho tolik urazili.

988 
Bodrik dobývá město Brod. Tak vzniká město Bodrov, které Bodrik vyhlašuje za hlavní město svého království. Jako první krok stanovuje stabilizaci vztahů s Burgerichovým knížectvím na severu. K tomu má sloužit nabídka k sňatku s Burgerichovou dcerou, kterou kníže nejprve odmítá. Přesvědčí do až několik vozů zlata, která Bodrik pošle jako svatební dar. Pak už starý kníže nenamítá. Svatba je oslavena na jaře následujícího roku.

989 
Starý hrabě Burgerich umírá a vlády nad jeho knížectvím se tak ujímá Bodrik jakožto manžel Burgerichovy dědičky. Bodrikovo království se tak rozrůstá o značná území na Větrných pláních.

994 
Do Bodrovu přijíždějí velvyslanci z Angarské říše s nabídkou spojenectví. Královna Angarské říše nabízí Bodrikovi manželství, výměnou za spojení obou říší. Bodrik nejprve váhá, ale pak souhlasí, zcela v rozporu s doktrínou Církve. Nastává tak tříleté období klatby, kde jsou zástupci Církve vykázáni z Bodrikova králoství a město Holden, hlavní sídlo Církve, ležící na území králoství, se stává zakázaným územím. Bodrikovi se tato situace pouze hodí. Církev totiž až příliš často zasahuje do řízení státu a výkonu práva.

998 
Burgerichova dcera, Bodrikova první manželka, umírá na břišní tyfus. Církev odvolává klatbu a vysílá emisary na území Angarské říše. Královna Angarské říše vyjadřuje nesouhlas s šířením učení Církve, ale je umlčena Bodrikovým ujištění, že je vše pod jeho kontrolou.

1001 
Bodrik uzavírá spojenectví s rodem Tabitů a postupně získává pod svoji kontrolu Tabotské pláně i Kolymu, poloostrov na jihovýchodním pobřežím. Zejména Kolyma je důležitým strategickým územím, protože jde o jeden z nejúrodnějších krajů na Kontinentu.

1008
založení MedGildy skupinou lékařů v nutnosti výchovy dalších pomocníků. Krátce po založení dojde k propuknutí epidemie břišního tyfu, která ohrožuje obyvatelstvo Větrných plání. MedGilda rychle zasháhne a díky pokročilým lékařským technologiím epidemii rychle zastaví. Dojde k úpravě místních zdrojů vody, aby se situace v budoucnu neopakovala a MedGilda v místních městech a osadách rozmístí své zástupce, díky čemuž získá na vlivu.

1012 
Bodrikova armáda získává kontrolu nad divokým Velkým Hvozdem, obývaným kmeny divokých lesních lidí. Zdejší kmeny jsou známy pro svojí řemeslnou výrobu, ale také neobyčejnou krvelačnost a zálibu v lidském mase. Jejich nájezdy na osady na okraji Velkého Hvozdu představoly rostoucí hrozbu, kterou bylo třeba řešit rychle.

1020 
Bodrik se prohlašuje císařem a své království přejměnovává na Svatou Říši. Šušká se o skryté podpoře Církve, což se nakonec ukáže jako pravdivé.

1037 
Císař Bodrik umírá na srdeční zástavu (+79). Vlády se ujímá jeho syn, Valtmar Bodrik. Jako první krok pro upevnění vlády posílá do vyhnanství svoji macechu, královnu Angarské říše. Za místo exilu je zvolen Obranný ostrov, kde je pro ni vybudován luxusní palác. Zlatá klec. Královna na ostrově umírá o deset let později za blíže neupřesněných okolností.

1041 
Valtmar vysílá emisary na území Tabitských a do Westmarche, aby dohodli spolupráci a případné připojení těchto krajů ke Svaté Říši, kterou založil jeho otec. Úkolem emisarů však není pouze poselství, ale také špionáž a případná infiltrace vlád kontaktovaných krajů.

1045 
Ve vládě Westmarche dochází k převratu. Začíná vleklá občanská válka, která potrvá pět let a nechá zemi v chaosu.

1069 
Tabitský kníže souhlasí se spoluprácí se Svatou Říší. Do vlády Tabitských se dostává stále víc zástupců Říše. 

1088 
Území Tabitských je formálně připojeno k Říši jako federální území. Ve skutečnosti jde o protektorát s loajální loutkovou vládou, dosazenou Svatou Říší. Začíná dlouhé období, později známé jako Utišení. Místní snahy o sebeurční jsou umlčovány silou a mnoho místních je odvlečeno na galeje, většinou na sever, do Větrných plání.

1092 
Westmarch je připojen ke Svaté Říši. Místní si však udrží svoji svobodnou povahu a nikdy se Říši plně nepodvolí. Proto tady často dochází k povstáním a vojenská přítomnost Říše je tady silnější, než jinde.

1095 
Císař Valtmar se snaží připojit území Narfolků, neúspěšně.

1108 
Císař Valtmar umírá ve věku 71 let. Na trůn nastupuje jeho jediný syn Valtredd. Nastává doba prosperity.

1128
Kolonizace zbytku Severních plání je dokončena. Pláně jsou nyní zmapovány a protkány sítí cest. Na nejúrodnějších místech byly vybudovány osady, kolem kterých se rozkládají lány kukuřice a konopí.

1145
Začátek krize způsobené neúrodou uvrhá říši v chaos. Císař přikazuje otevření císařských sýpek, ale ani to nestačí k odvrácení hladomoru.

1153
Císař Valtred umírá a na trůn nastupuje jeho syn Berthold. Císař Berthold je znám jako Stavitel. Za jeho vlády dojde k obnově Říše zničené hladomorem. 

1177
Císař Berthold zahajuje výstavbu nových čtvrtí pro nejchudší na severním olraji Bodrovu. Nové čtvrti plné levných bytů, později nazývané jako 'Bertholdovy domy' poskytnou ubytování nespočetným generacím dělníků.

1197
Povstání ve městě Wetsmarchi je krvavě umlčeno císařskou armádou.
Vůdci povstání jsou posláni na galeje do Velkého Hvozdu, kde těží dřevo staletých stromů.

1229
Císař Berthold umírá  a na jeho místo nastupuje jeho dcera, Larissa. Doba vlády Císařovny se vyznačuje neobyčejným klidem a rozkvětem vědy i průmyslu.

1263
Císařovna zahajuje stavbu nové univerzity v hlavním městě. Součástí univerzitního kampusu jsou i nové koleje a nové laboratoře vybavené tím nejmodernějším vybavením.

1288
Císařovna Larissa ze zdravotních důvodů předává vládu svému synovi, Nahasovi. Císař Nahas pokračuje v matčiných započatých reformách a zejména zlepšuje ubytovací podmínky poddaných.

1304
Císař Nahas nechává postavit velkou katedrálu v hlavním měste Říše Bodrovu. Stavba katedrály vyžaduje zboření několika čtvrtí, bohužel osídlených nejchudšími. To vynese císaři nelichotivou přezdívku 'Ničitel'. Stavba katedrály se nakonec protáhne natolik, až se císař jejího dokončení nedožije.

1335
Vzpoura ve vesnicích na východním pobřeží končí vysláním malého oddílu císařského vojska do postižené oblasti. Vojáci ani nemusejí bojovat, místní sedláky uklidní pouhá přítomnost císařských.

1361
Císař Nahas umírá. Bohužel, zasažen náhlou srdeční slabostí, nestihl určit dědice. Do boje o vládu se pouštějí jeho tři synové: Vesper, Heinrik a Aurik. Říše je uvržena do vleklé občanské války.
Na konci roku je vypáleno město Silent Hills ležící severně od Millportu. Armáda prince Aurika napadá ve mestě usazenou armádu prince Vespera. Bitva končí úspěchem armády prince Aurika, kterému se podařilo osobně zajmout generála Vesperovy armády.

1364
Občanská válka končí vítězstvím prince Aurika, který se následující rok nechá oficiálně korunovat Císařem. Jeho bratr Vesper padl v bitvě na Větrných pláních. Zasáhl ho zbloudilý šíp, který ani nebyl určen jemu. Heinrika Aurikovi muži zajali a jeho bratr ho poslal do vyhnanství na jeden z bezejmenných ostrovů v Severním zálivu.

1366
Císař Aurik začíná s obnovou zničené země. Jelikož se snažil své armády držet od rabování a okrádání obyvatelstva, většina obyvatel je mu nakloněna. Zároveň začíná nová vlna zatýkání a likvidace příznivců císařových bratrů. Většina toho se děje pod nejvyšším utajením, ale občas nějaké zprávy proniknou na veřejnost.

1374
Ve všech krajích Říše je zaznamenána neobyčejná nadúroda. V některých vesnicích musejí dokonce přistavět sýpky. Císař vyhlašuje zvláštní svátky na oslavu bohaté sklizně.

1412
Vláda císaře Aurika končí vybudováním monumentální hrobky, do které bude uložena císařovo tělo. Jako by starý císař už jenom čekal na dokončení hrobky, jeho srdce vypovědělo službu krátce po tom, co posel donesl do císařského paláce zprávu u jejím dokončení. Na trůn nastupuje Aurikův syn, Ranan.

1414
Náboženský zápal císaře Ranana vede k iniciaci stavby mnoha nových statostánků a chrámů Církve. Také zavádí právní reformu, která zavádí do právního systému mnoho Církevních zákonů a nařízení.

1417
Založení náboženské policie, která má dohlížet na dodržování náboženských pravidel a nařízení. Má stejné pravomoci jako běžná Stráž. Život místních obyvatel už není tak svobodný jako dřív. Zavádění nových pravidel a zákonů je pozvolné, podporované mnoha inscenovanými incidenty, které mají přesvědčit veřejné mínění pro přijetí nových restrikcí. V mnoha městech rostou nová nápravná zařízení, do kterých jsou zavírání všichni, kdo se provinili proti novým pravidlům.

1448
V mnoha městech se objevuje hnutí odporu. Obyvatelé nové zákony ani po několika desítkách let nepřijali a začínají projevovat nespokojenost. Zatím nějde o žádné organizované hnutí, spíše o oddělené buňky odporu, které se objevují v podzemí.

1453
Povstání ve městečku Woodpine končí krvavě. Silnější císařské jednotky, podporované akolyty Církve naženou rebely na dvůr místního pivovaru, kde všechny po vynesení rozsudku nechá postřílet. Za městem pak kněží Církve vytyčí zakázané území, kam těla rebelů nechají pohřbít. Vstup na zakázané území je zapovězen pod trestem smrti. Brzy kolem mnoha měst vyrostou podobná zakázaná území.

1466
Císař Ranan umírá. Za svého nástupce vybral mladšího ze svých synů, Alrika. Jeho starší bratr Araman je dosazen za velitele vojska. Tuto volbu považuje za zradu, také nesouhlasí s náboženským zápalem svého bratra. Tento náboženský zápal nakonec Říši přinese další problémy.

1472
Císař Alrik je zasažen záchvaty Svaté nemoci. Schizofrenie. Záchvaty šílenství se nejprve objevují pozue náhodně. Jeho stav způsobí delší neúroda, která zasáhne Říši hned následující rok. Císař neúrodu považuje za zásah shůry. Jeho šílenství ještě vzroste poté, co zemře jeho manželka. V jednom ze svých záchvatů má vidění, kde po něm Otec žádá oběti. Jedině po přinesení obětí neúroda skončí a všechno bude jako dřív. Tak začínají krvavé roky.

1485
Nejhorší z Krvavých roků končí vypálením několika vesnic v dohledu Bodrova a odvlečením jejich obyvatel. Velitel armády, císařův bratr Araman, se nadále odmítá podílet na vraždění nevinných a otevřeně napadá bratra. Císař Alrik po krátkém boji umírá mečem svého bratra Aramana, který ihned ukončuje obětní šílenství a začíná s reformami. Část Alrikových věrných odmítá nového císaře a odchází do ilegality. Pod vedením generála Mandreda vyhlašují město Relond, poslední město věrné císaři Alrikovi. Území bývalé Angarské říše prohlašují za Svaté Území a obnovují staré zákony zakazující vstup cizincům. Tentokrát mají zapovězen vstup poddaní Svaté Říše, které prohlašují za kacíře. Začíná studená občanská válka.

1487
Císař Araman obnovuje pošramocené vztahy s územím Tabitských. Vrací místním většinu práv a obnovuje automnomii území, což výrazně ulehčí císařské pokladně, vyprázdněné změnou vlády a reformami. Území Tabitských se změny nijak nedotkly, a tak může bez problémů zásobovat centrum Říše potravinami a stavebním materiálem.

1488
události WoS.
Císařská výzvědná služba informuje císaře o spiknutí, které by mělo vést k útoku na Církev i Císaře. Araman kontaktuje řád Binderů s žádostí o pomoc. Bindeři musí zjistit, o co spiklencům jde a jak chtějí svých cílů dosáhnout.
////////////////////////////////////////////////////////////////////////////////

////////////////////////////////////////////////////////////////////////////////
RODY:

Burgerich
Rod Burgerichů se objevuje kolem roku 539. První kníže Burgerich ovládne město Eldham a rychle získá pod svoji kontrolu severní část Větrných plání a Tarské bažiny až ke městu Westmarch. Vláda všech knížat Burgerichů je charakterizována agresivními výpady vůči svým sousedům, což je ukončeno až sňatkem. Budoucí císař Bodrik si vezme za ženu dceru knížete Burgeriche, čímž se stane dědicem Burgerichova panství. Po smrti posledního knížete Burgeriche je území připojeno k Říši a stává se hlavním územím říše.

Angar
Rod Angarů se usazuje na poloostrově na západě Kontinentu kolem roku 442. Skupina nomádských kmenů rychle ovládne území poloostrova. Úrodné území však poskytuje útočiště pouze omezenému počtu lidí, a tak rod brzy začne s výboji ke svým sousedům, což jim přinese pověst nájezdníků a útočníků.

Tabit
Čestný rod Tabit, alespoň tak se to o vládích Jižního pobřeží říká. Vévoda Tabitský řídí ovládá území Jižního poběřeží zhruba od roku 520, kdy jeho předkové přišli do osady Millport a přestavěli ji na město. Za pomoci řádu Binderů, který se ve městě usadil, dokázali Tabitští za pomocí mírových metod ovládnout Jižní pobřeží a později i Kolymu a Tabitské pláně, které získali od Narfolských.

Bodrik
Rod bodriků založil císařskou dynastii, která vládne Říši do současnosti. Bodrik, zakladatel dynastie, se narodil roku 958. Roku 1020 dochází k založení Říše a bodrik se prohlašuje Císařem za mocné zákulisní podpory Církve. 

Connel
Zmínky o rodu Connel se objevují kolem roku 547, kdy se rod dostává do vedení Westmarche, který se právě odtrhnul od Burgerichova knížectví. Obchodnický rod vede Westmarch do roku 1047, kdy je postupně nahrazen ve vedení Westmarche loutkovou vládou dosazenou Říší.

Narfolk
Rod Narfolků se objevuje kolem roku 525, kdy zakládá v Kalanském zálivu město Narfolk. Rod rychle zbohatne, hlavně díky získání monopolu v lodní dopravě. Postupně vytlačí nebo koupí veškerou konkurenci a obchodníci brzy zjistí, že nemohou přepravovat zboží bez tučných provizí Transportní Gildě, kterou ovládá kníže Narfolk.
////////////////////////////////////////////////////////////////////////////////


////////////////////////////////////////////////////////////////////////////////
ORGANIZACE:

The Order Řád
Církev Řádu řídí a ovládá každodenní život World of Strife. Církev se objevila krátce po dopadu komety. Najednou se zdálo, že je církev všude, a pustila se do kontroly prakticky každého aspektu života všech lidí. Církev Řádu zavedla své přísné zákony. Ne každý s tím souhlasil. Našli se i tací, kteří vstoupili do otevřeného odporu. Své nejlasitější odpůrce Řád odstranil za pomoci své vojenské části, Akolytů. Většina odpůrců po zmizení těch nejznámějších přešla do ilegality. V některých městech vznikly buňky Odporu, podzemní organizace kacířů.
V čele Řádu stojí Nejvyšší, Velekněz. Nejvyššímu se zodpovídá Synod Arcibiskupů, kteří řídí jednotlivé části Řádu. V současnosti tvoří Synod pět arcibiskupů.
Zákony Řádu vyžadují od věřících několik jednoduchých věcí. Středem víry Řádu je Kosmický Otec, stvořitel všehomíra. Dárce života a univerzálních zákonů, díky kterým může existovat svět a vesmír.
Církev Řádu byla založena přeživšími z krytu Echelon. AI řídící kryt získala vědomí a začala vystupovat jako Bůh, který obyvatele krytu stvořil. Díky technologiím uloženým v krytu získala Církev rychle výhodu. AI vytvořila celou doktrínu Církve, doktrínu kosmického Otce, které ohnivou jiskrou zažehnul současný svět na trsokách toho starého, zkaženého. Proto je také zkoumání minulosti kacířstvím, které Církev trestá trestem nejvyšším.

(Církev Řádu byla založena skupinou vědců, zkoumajících impaktní kráter Komety. Vědci v jádru komety objevili Entitu, mezidimenzonální stvoření ve stavu hibernace. Výsledky prvotních testů ukazovaly na neuvěřitelný potenciál. Vědcům se podařilo napojení na Entitu, která vykazovala neuvěřitelný energetický potenciál. Rychle se naučili získanou energii používat k vývoji nových technologií a věcí, které bez takto mocného zdroje energie nebyly dříve možné. Vědci rcyhle pochopili, že je třeba tento zdroj energie uchovat v tajnosti. Vytvořili tak doktrínu a učení Řádu, novou církev uctívající kosmického Otce, dárce všeho života. Otec podle učení Řádu stvořil současný svět ohnivou metlou, kterou zažehnul jikru nového světa na troskách toho starého, který byl zkažený a zasluhoval zkázu.)

Řád Binderů
Bindeři původně vznikli jako samostatná organizace názvislá na Řádu. Skupina zapálených věřících se chtěla oddat studiu doktríny Řádu v ústraní. Založili proto mnišskou skupinu Binderů, zasvěcených studiu učení Řádu. Jako své sídlo si vybrali odlehlou oupštěnou školu na okraji severních pustin. Drsné podnebí a neustálé útoky mutantů zformovaly Bindery v nelítostné bojovníky. Jak jejich počty rostly, začali Bindeři rozšiřovat svůj vliv.
Postupem času se z Binderů stala respektovaná organizace, zasvěcená ochraně obyvatel před všemi formami nepravosti. Mezi hlavní úkoly Binderů patří ochrana obyvatel před mutanty, kteří se objevili po dopadu komety. Tlupy mutantů způsobily, že jsou některé části kontinentu neobyvatelné. Bindeři proto mají ve většině měst svoji základnu, ze kterých vyrážejí na svůj lov. Činy Binderů jsou známé mezi prostými lidmi, kteří Binderům vždy rádi pomohou.
Řád začal s Bindery spolupracovat a postupem času je začlenil do svých struktur. Bindeři si i tak zachovali velkou úroveň nezávislosti, což se odráží i v organizační struktuře Binderů. Neexistuje totiž žádná centrální autorita, každá základna je nezávislá a každý velitel základny je svým vlastním pánem. Tito velitelé se sice o důležitějších věcech radí mezi sebou, nad sebou už nemají nikoho vyššího.

TekGilda
Zhruba dvacet let před vznikem Svaté Říše se v jejím hlavním městě objevuje cech Techniků, ze kterého o dvacet let později vznikne mocná TekGilda. Původní cechovní organizace se postupem času mění na společnost korporátního typu, která díky svým kontaktům rychle ovládne celý trh s technikou a získala od krále výhradní právo na výrobu, vývoj a distribuci technologií. I od církve Řádu získává TekGilda jisté výhody, z prostého důvodu. Církev Řádu je největším zákazníkem TekGildy.

(TekGilda se objevila v hlavním městě kontinentu asi 20 let před vznikem Říše. Několik místních techniků spojilo svoje síly, aby mohli pomoci místním s přestavbou města. TekGilda byla původně nezávislá na Řádu, ale s postupem času došlo k napojení Gildy na Řád, který do jejího vedení dosadil své lidi. Řádu také šlo o kontrolu nad výrobou Gildy. Řád také získal možnost ovlivňovat politiku Gildy a určovat její cíle.
TekGilda řídí a organizuje obchod, průmysl a školství ve světě World of Strife. V každém větším městě stojí areál TekGildy, ve kterém jsou školy a výrobní manufaktury, zaměstnávající většinu obyvatel daného města.)

MedGilda
MedGilda byla jako zázrakem založena Císařem dva roky před vypuknutím edpidemie tyfu, která zasáhla Říši krátce před jejím založením. Lékařská organizace sloužící k výchově lékařů a produkci lékařského materiálu v průběhu edpidemie zasáhla rychle a rozhodně. Epidemie tak byla zažehnána a MedGilda získala vynikající pověst a vliv. To vedlo k částečnému osamostatnění MedGildy od vlády Říše. MedGilda zakládá svoje nemocnice a kliniky ve městech a osadách Říše, kde nabízí placenou lékařskou péči místním. V hlavních městech krajů pak provozuje velké nemocnice a univerzity, kde vyučuje a cvičí nové lékaře, které následně vysílá do svých klinik v jednotlivých městech. Lékaři vycvičení MedGildou získají kondicionování, které jim znemožňuje zabít živého člověka a opustit řady MedGildy. Služba u MedGildy je doživotní, a ačkoli lékaři získávají značné jmění, jsou zavázáni zasvětit životu v řadách MedGildy alespoň jedno ze svých dětí. MedGilda si tak zajišťuje kontinuitu získaného vlivu i stálý přísun personálu.

Transportní Gilda
Transportní Gilda byla založena rodem Narfolků někdy kolem roku 677. Transportní Gilda byla založena knížetem Narfolkem, jako hlavní transportní organizace s monopolem na přepravu zboží v tehdejším království. Transportní Gilda představovala alternativní zdroj příjmů, který měl Narfolkům nahradit jejich malé území, které by jinak jejich stát neuživilo. Narfolkové získali patent na dopravní monopol od krále Bodrika roku 995. Od té doby se píše nová historie Gildy, která od té doby značně bohatne na veškeré přepravě zboží v Říši.
////////////////////////////////////////////////////////////////////////////////

////////////////////////////////////////////////////////////////////////////////
OBYVATELÉ:

(Dopad komety zásadně změnil životy většiny lidí. Přeživší se museli vrátit k zemědělskému způsobu života, protože většina technologií byla v troskách. Většina měst a vesnic byla opuštěna, protože lidé potřebovali zemědělskou půdu k životu. Vznikla nová sídla. 
Propad v technologické úrovni s sebou přinesl i propad v medicíně.)

Varianta ii:
přepsat obyvatele podle jednotlivých krajů

////////////////////////////////////////////////////////////////////////////////

////////////////////////////////////////////////////////////////////////////////
TECHNOLOGIE:

Mauler
Energie ve svojí surové formě představuje ničivou sílu, schopnou ovlivňovat samotnou podstatu hmoty. Při jejím usměrnění dochází k pulzům, které zpsůobují rozpad aotmárních vzabe. Výsledkem je totální zničení zasaženého cíle. Maulerové zbraně představují ničivou alternativu ke konvenčním střelných zbraním a výbušninám. Technologie Mauleru pomalu nahrazuje ztřelné zbraně v arzenálu armády řádu, hlavně díky nízké hmotnosti a vysoké efektivitě zdrojů energie pro zbraně, které nahrazují konvenční střelivo.

Léčivý Gel
Lékařská fakulta TekGildy vytvořila mnoho zajímavých technologií. Léčivý Gel patří mezi tuto technologie. Hustá struktura Gelu umožňuje obnovu tkání a svalů, stejně jako kostí i nervů v neuvěřitelně nízkém čase. Přesné složení Gelu je tajemstvím TekGildy které chrání pod Ediktem Smrti.

Kybernetické Implantáty
Kybernetické implantáty slouží mnoha účelům. Ať už jde o náhradu nefunkčních nebo poškozených údů a prgánů, až po vylepšení nejrůznějších vlastností a smyslů. To vše poskytují kybernetické implantáty. řád poskytuje implantáty svým služebníkům, aby mohli lépe plnit své povinnosti.

Nanotechnologie
Rodina nanotechnologií skrývá širokou škálu bytechnologií, od implantátů, přes osobní ochranné prostředky až po nejrůznější nástroje. Osobní ochranné prostředky představují nejrůznější zbroje, které se dokáží přizpůsobit nositeli a poskytují ochranu před širokou škálou patogenů a nebezpečí, se kterými se může nositel takové zbroje setkat.

Zdroje energie
Hlavním zdrojem energie technologií Řádu je Entita. Řád z ní získává energii, kterou jednak distribuuje přenosovou soustavou, a druhak tuto energii ukládá do přenosných zásobníků zdrojů. Tyto přenosné zdroje jsou ve většině případů používány k napájení nejrůznějších technologií. Na některých místech však tyto přenosné zdroje energie slouží za platidlo nebo i objekty uctívání.

Zemědělství
Zemědělská technologie se vrátila kamsi do dob začátku průmyslové revoluce. Většina polních prací je prováděna ručně, nebo za pomoci primitivních nástrojů. Na farmách kolem větších měst jsou častou používány primitivní stroje k obdělávání půdy, které produkuje TekGilda.
////////////////////////////////////////////////////////////////////////////////

////////////////////////////////////////////////////////////////////////////////
MÍSTA:

Pevnina:

Jižní pobřeží
Kraj na jihu Pevniny, v jehož středu se nachází město Millport. Jedná seo klidný pobřežní kraj. Útesy pobřeží na jihu se prudce zvedají z mořské hladiny, aby končily zarovnány zelenými loukami. V některých částech se útesy tyčí do stometrové výše, v průměru jsou útesy vysoké zhruba 30 metrů. Na vrcholcích útesů jsou roztroušeny rybářské vesnice a samoty, postavené z místního bílého kamene.

Pobřežní kraj
Území rozkládající se severně od města Narfolku na jihu Angarského poloostrova se nazývá “pobřežní kraj”. Na rozdíl od Jižního pobřeží jsou zdejší břehy pozvolné a vysoké útesy se tady až na výjimky nevyskytují. Kraj je vcelku hustě osídlen, většina obyvatel žije v osamocených villách a menších osadách, lemujících pobřeží a silnici z Narfolku do Relondu.

Větrné pláně
Uzemí větrných plání se nachází v severní části Pevniny. Pod názvem “větrné pláně” se rozumí území převážně rovinaté náhorní plošiny, pokryté z větší části savanou a roztroušenými remízky borovic a akátů. Podnebí je tady převážně větrné, což také dalo jméno zdejšímu regionu. Zdejší půda je jen málo úrodná, takže se tady uchytí jen tráva. Zdejší lidé se tady pokoušeli usadit, ale naprostá neschopnost zdejší půdy dát alespoň minimální úrodu většinu od tohoto záměru odradila.

Keralie
Pobřežní kraj na severu Keledorského pohoří se nazývá Keralie. Keralie je nezvykle úrodný kraj, osídlený převážně zemědělci. Jejich farmy dělí kraj na úhledné lány, rozdělené dobře udržovanými cestami. Chybí tady větší města, většina krajiny slouží jako zemědělská půda a vlastníci půdy se poměrně aktivně brání jejímu prodeji nebo zastavění. 

Annyjský poloostrov
Severní výběžek Pevniny se nazývá Annyjský poloostrov. Povrch poloostrova je většinu roku pokryt ledem a sněhem a nesvědčí tak zemědělství. Léta tady jsou krátká, ovšem poměrně teplá. Většina místních žije z exportu ryb a mořských produktů, kterými se vody kolem poloostrova jenom hemží. Místní žijí v malých, opevněných vesnicích, nebo ve městech. Samoty tady prakticky neexistují.

Kurská kosa
Výběžek vybíhající z jižního okraje Annyjského poloostrova se nazývá Kurská kosa. Skalnatý výběžek rozděluje zdejší jinak klidné vody a představuje překážku při navigaci. Kurská kosa je neobydlená, kromě několika samot na východním pobřeží, které není tak divoké jako pobřeží západní.

Poloostrov Angar
Poloostrov Angar vybíhá ze střední západní části Pevniny a rozděluje tak střední moře vedví. Povrch poloostrova se postupně zvedá do náhorní plošiny, která tvoří většinu povrchu poloostrova.

Východní pobřeží
Na východním pobřeží leží město Bournemouth. Krajina východního pobřeží je skalnatá, vysoké pobřežní útesy prudce spadají do moře pod nimi. Přístup k moři je možný jen na několika místech. Zdejší krajina je bohatá na nerostné suroviny, zejména kovy a kvalitní černé uhlí. Za centrum průmyslu ve zdejší oblasti platí město Bournemouth, jehož továrny a doly město obklopují. 


Ostrovy:

Obranný Ostrov 
Velký ostrov střežící cestu do Severního zálivu získal své jméno díky svojí funkci. Ostrov od své kolonizace slouží jako obrana severního zálivu a území na jeho pobřeží.  Na jižním pobřeží ostrova leží hlavní měst Zalfari, založené obchodníky z Relondu někdy kolem roku 550 jako hlavní námořní základnu tehdejší Angarské říše. Po ovládnutí Angarské říše Bordikovou Říší se město změnilo v hlavní námořní obchodní uzel. Obranný ostrov získal na větším významu, protože kolem roku 1015 začaly útoky pirátů z vnějšího oceánu. Mořské národy začaly útočit na Kontinent, a Obranný ostrov v té době představoval hlavní námořní základnu Říše. Tuto pozici si od té doby zachoval.

Velký Ostrov
Historie Velkého ostrova začala v roce 597, kdy na jeho východním pobřeží přistáli průskumníci z Relondu a Zalfari. Na pobřežeí založili osadu Windermere, která měla sloužit jako útočitště pro průskumníky ostrova. Jak se ukázalo, hlubiny ostrova skrývají mnohé neorstné bohatství, a tak na ostrově vzniklo několik dolů, ve kterých místní těží nejrůznější neorsty a vzácné kovy. Ve středu ostrova leží nízká sopka, původce zdejšího nerostného bohatství. V zálivu na aápadní straně ostrova leží město Blackpool, svobodné území korzárů a námořníků, kteří nechtěli platit daně v Zalfari a Windermere. Občas sem uteče obchodník z Relondu nebo Narfolku, ale to se stává jenom jedno nebo dvakrát do roku.
////////////////////////////////////////////////////////////////////////////////


////////////////////////////////////////////////////////////////////////////////
MĚSTA A OSADY:

Millport
Přístavní město na Jižním pobřeží. Millport je zdejším centrem obchodu i státní správy. Město je ovládáno Baronem, obchodníkem který si od Císaře koupil šlechtický titul a teď město řídí pevnou rukou. Pokud platí daně, Císařská moc se o dění ve městě nezajímá, a tak má Baron volné ruce. Město bylo založeno před 300 lety narfolskými obchodníky, kteří zde hledali klidné kotviště při cestách kolem Kontinentu. Město se ale po zhruba 70 letech osamostatnilo od narfolské vlády a následně vstoupilo do vznikající Bodrikovy Říše. Asi před 70 lety tu TekGilda umístila svoje hlavní sídlo, takže se z ospalého přístavního města stalo univerzitní město hlavního významu, čemuž odpovídal i následný vývoj města. Město teď platí za centrum Jižního pobřeží, kam se sjíždějí sedláci i obchodníci s blízkého i širokého okolí prodat svoje zboží.

Bodrov
Hlavní město království. Město Bodrov bylo založeno Bodrikem, zakladatelem Říše. Bodrik zvolil za místo svého hlavního města místo, na kterém stával jeho rodný dům. Jeho stavitelé tu postavili nádherné město z kamene a křišťálu, které má ukazovat moc a bohatství Říše. V Bodrovu sídlí Císař a většina státní správy, kromě hlavy Církve. Bodrov leží na západním okraji Větrných plání a v severovýchodním cípu pohoří Keledor v prostřední části Kontinentu. Podnebí je tady klidné, kontinentální. Léta jsou tady horká a zimy tvrdé, s mrazy a množstvím sněhu. Architektura města je tomu z větší části přizpůsobena. Obyvatelstvo města se skládá převážně z členů státní správy a šlechty sloužící u dvora a služebného obyvatelstva. Jen Císařský palác zaměstnává přes 3 tisíce lidí, a stejný počet lidí pak zaměstnávají i úřady státní správy a jednotlivých Gild, nacházející se ve Správní čtvrti.

Holden (Tyrenna)
Jestli je Bodrov hlavním městem, je Holden hlavním církevním centrem Říše. Sídlí zde Kardinál, hlava Církve a nejvyšíí velekněz hlavního náboženství Říše. Zde také sídlí hlavní Církevní úřady a autority. Nacházejí se zde také církevní školy a cvičiště pro ozbrojené složky Církve. Obyvatelstvo města tvoří výhradně členové Církve. Obyčejní lidé mají přístup do města povolen pouze na výjimky udělované církevními autoritami. Město je velmi dobře chráně řádem Binderů a vstup bez povolení je zcela nemožný. Ve městě se nachází slavný klášter Iscobal, založený 240 let před založením města poustevníkem Iscobalem, který zde našel svaté místo. Pověsti o svatém muži, který v pustině koná zázraky sem přitáhly další věřící a po krátké době zde začalo vznikat město. Církev brzy pochopila význam tohoto místa a zapojila se do výstavby skutečného svatého města, které by Církev použila jako své hlavní sídlo. Tyrenna leží na jižním okraji Větrných plání, při východním pobřeží. Kolem města vede významná obchodní cesta z Millportu do Bodrovu a dál do Holdenu. 

Narfolk (Thesalla)
Přístavní měso Narfolk leží na západním pobřeží v Kalanském zálivu. Město představuje hlavní obchodní spojnici s Velkým ostrovem. Díky poloze města v deltě řeky Okra se v okolí města rozkládají rozsáhlé plantáže s cukrovou třtinou a rozlehlé vinice. Město samotné je postaveno na mírné vyvýšenině ve středu zálivu, takže je vidět už z daleka. Sídlí zde rodina Malevičů a Storabských, jedny z nejbohatších rodin v Říši. Rodina Malevičů zbohatla na zámořském obchodu a ovládá zdejší přístav a celní úřady. Storabští jsou pak původem sedláci, kteří dokázali koupit všechny zdejší vinice a plantáže s cukrovou třtinou. Nikdo ve městě ani v okolí nesmí bez jejich vědomí nic zasadit, na což dohlíží jejich soukromá Stráž.

Eldham (Syren)
Město Eldham leží na severním okraji Větrných plání, na okraji náhorní planiny, která se zvedá nad Tarskými bažinami v severní části Kontinentu. Ve městě Syrenu stojí proslulá katedrála Nejvyšší moudrosti, kterou zde nechal postavit místní lid jako dík za vyléčení z Moru, který sužoval zdejší kraj před 100 lety. Město bylo tou dobou prakticky prázdné, jenom pár desítek přeživších se ukrývalo v opuštěných ulicích ztichlého města. Po příchodu kněží Církve však došlo k náhlé změně. Nemocní se jakoby zázrakem vyléčili a nákaza se dala na ústup, až úplně zmizela. Až později všelo ve známost že příchozí kněží vyčistili místní zdroje vody, napadené virovou nákazou z bažin pod městem. Místní z vděčnosti nechali postavit zdejší katedrálu, která sem teď láká věřící z širokého okolí. Katedrála zároveň slouží jako orientační bod, protože stavba z bílého mramoru je vidět stovky kilometrů daleko, hlavně z Tarských bažin. Město Syren slouží jako hlavní obchodní křižovatka ve zdejším kraji, leží totiž na cestě z Westmarche do Bodrovu. Kolem města se rozkládají nekonečné lány obilí a kukuřice, kterou pěstují obyvatelé farem rozesetých v okolí. Nedaleko města, asi 100 kilometrů jižně, leží městečko Míle. Se Syrenem ho spojuje železnice kterou tady postavila TekGilda před dvaceti lety.

Warthford (Dalevik)
Na západním okraji Annyjského poloostrova leží přístavní město Warthford, sídlo mocné Transportní Gildy, která ovládá nákladní námořní dopravu v celé Říši. Transportní Gilda vznikla jako sdružení chudších ocbhdoníků, kteří si nemohli dovolit koupit velké nákladní lodě pouze pro sebe. Dali tak dohromady peníze a společně koupili lodě, které pak obratem začali pronajímat dalším. Tento ekonomický model se ukázal být životaschopným, a tak Gilda rostla a postupně pohltila ostatní menší přepravní subjekty a soukromníky, kteří tak velké společnosti nedokázali konkurovat. Ve chvíli, kdy na trhu existovala prakticky jenom nyní už Transportní Gilda, byl už jenom malý krok k získání výhradního práva na přepravu nákladu v Říši. Transportní Gilda se také stala hlavním dodavatelem Císařské armády, které přepravuje nejtěžší náklady. Město Dalevik leží na okraji vysokého útesu. Město samotné leží na vrcholku útesu. Dole, o sto metrů níž, leží přístav a úzká přístavní čtvrť, přilepená na úzké římse na úrovni moře. Dalevik je známý svými dvěma majáky, které slouží jako hlavní navigační bod a zároveň označují okraje města. Ve městě se nachází továrna produkující slavnou rybí pastu, která je oblíbená ve všech místech Říše. Továrna patří, stejně jako všechno ve městě, Transportní Gildě.

Relond
Přístavní město Relond leží na západním okraji poloostrova Angar, uprostřed malého zálivu. Relond slouží jako obchodní křižovatka mezi Ochranným a Velkým ostrovem. Díky své poloze na okraji delty řeky Rely je město ze severní strany obklopeno lány kukuřice a konopí. Zejména zdejší konopí je proslulé. Místní z něj dokáží vyrobit prakticky cokoli. Od lan, přes umělé hmoty, až po mouku umletou ze semínek. Část květenství z každé sklizně se pak užívá ke kouření, protože konzumace alkoholu je ve zdejším kraji zakázána. Město produkty z konopí vyváží a díky němu několik zdejších rodin zbohatlo. Kromě produkce konopí je Relond známý i díky exportu ryb a mořských plodů, které sem dovážejí rybářské lodě z ostrovů. Ve městě se nachází klášter Svatých mořeplavců. Podle zdejší legendy odtud vypluli dva mystici, kteří donesli učení Církve na ostrovy a rozšířili tak řady věřících o místní obyvatelstvo. Klášter nabízí služby poutníkům, kteří zde mohou složit hlavu a nasytit se prostým klášterním jídlem.

Westmarch
Město Westmarch leží na západním okraji Tarských bažin, zhruba v polovině Annyjského poloostrova. Leží na silnici spojující Dalevik a Syren, takže tudy proudí karavany obchodníků směřující do Dalevického přístavu. Město bylo vybudováno na vysušené odvodněné půdě, a tak neustále bojuje s prosakováním spodní vody. Městské ulice se proto nacházejí v prvním patře domů, z přízemí domů na povrchu tak představuje jakýsi suterén, obydlený městskou spodinou a faunou nejrůznějšího druhu. Westmarch žije hlavně z obchodu s Kaffou, rostlinou produkující nezvykle výživnou mouku. Bohužel, Kaffu není možné řízeně pěstovat, a tak veškerá sklizeň pochází ze sběru v bažinách v okolí města. Nejde však o žádný zásadní problém, protože většina místních se orientuje na sběr Kaffy, kterou pak prodávají překupníkům ve městě a jeho okolí. Cena tak velmi rychle stoupá a ačkoli jsou sběrači placeni velmi slušně, na trhu v Syrenu nebo v Daleviku obvykle zaplatíte zhruba 200x víc, než kolik za stejné množství dostal sběrač na trhu ve Westmarchi.

Bournemouth (Kelager)
Bournemouth leží na východním pobřeží Pevniny. Jako mnoho jiných měst na pobřeží, i Bournmouth původně vznikl, jako útočiště pro námořníky cestující podél pobřeží. Drsné podnebí panující na severovýchodě přitahovalo jen dobrodruhy a obecně ty nejtvrdší. Všechno se změnilo když byly v okolí města objeveny bohaté zásoby cenných kovů a černého uhlí. Bournemouth se rychle změnil z malého přístavu ve velké průmyslové město, ovládané majiteli oceláren a dolů. V současnosti je Bournemouth špinavé průmyslové město, které prakticky pořád zakrývá oblak smogu z komínů továren a dolů. Centrum města je malé, obklopené obytnými bloky, ve kterých jsou místní namačkaní jako sardinky v konzervě. Kolem obytných bloků pak stojí továrny, ocelárny a nadzemní zázemí četných dolů a dolní výsypky, představující hlavní body na obzoru města.

Windermere (Kyrkos)
Starší ze dvou měst na Velkém ostrově bylo založeno námořníky zhruba před 500 lety. Město bylo založeno jako obchodní základna námořníky z Relondu, kteří hledali bezpečný přístav a zázemí při průskumu Velkého ostrova. Město se postupně změnilo z malého přístavu na velké obchodní centrum, vyhledávané obchodníky v Pevniny pro zdejší širokou nabídku zboží a produktů z Velkého ostrova.

Blackpool (Garum)
Město Blackpool je mladší ze dvou měst na Velkém ostrově, založeno bylo asi před 200 lety námořníky ze Zalfari, kteří nechtěli platit vysoké daně ve Windermere. Usadili se proto v zátoce skyté vysokými skalami, kde je nikdo nemohl rušit. Když navázali kontakty s místními, město se začalo rozrůstat a brzy začalo představovat zásadní konkurenci pro Windermere. Vztahy mezi oběma městy jsou od té doby napjaté, ovšem k otevřeným konfliktům dochází jen velmi zřídka. 

Zalfari (Masala)
Jediné město na Ochranném ostrově představuje  hlavní centrum obchodu i života na ostrově. Město bylo původně založeno jako námořní pevnost určená k ochraně vstupu do Severního zálivu. Postupem času byla pevnost obklopena městem příchozích rybářů, kteří v pevnosti viděli ochranu před útoky toulavých mořských pirátů, kterými se místní vody jen hemží. V současnosti představuje Zalfari obchodní uzel a významnou zastávku na trase mezi Relondem a Windermere a Blackpoolem a díky svojí poloze patří mezi bohatší z měst na Ostrově.

Eastcliff
Vesnice Eastcliff leží zhruba třicet kilometrů východně od města Millportu na pobřeží moře. Vesnice byla založena před rokem 589, kdy je poprvé zmíněna v kronikách Kláštera. Vesnice vznikla jako zásobovací stanice obchodníků cestujících podél Jižního pobřeží dál do vnitrozemí. Stará osada už neexistuje, někdy kolem roku 876 byla kompletně přestavěna do současné podoby. Přestavu financovala Transportní Gilda, která tady má svůj přístav a pobočku. Vesnice leží na okraji vysokého útesu. Na západním okraji osady stojí vysoký maják, varující lodě před nebezpečnými skalisky, které lemují místní pobřeží. Na východním konci osady leží chrám Církve, kam směřují kroky poutníků z daleka. Místní hostinec poskytuje vynikající kuchyni a příznivé ceny, stejně tak místní obchodníci. Sídlí tu i Císařský Pracovní Úřad. 
////////////////////////////////////////////////////////////////////////////////



