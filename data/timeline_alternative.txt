-120  Zacatky pripravy na neodvratnou zkazu. 

0 Dopad komety zpusobuje zniceni 90% zivota na povrchu, avsak v oceanech zanikne pouze desetina zivota pri hladine oceanu.

120 Terraformační zařízení, původně určená pro osídlení Marsu začínají s obnovou zničené planety.

280 Terraformace je dokončena. Na povrch je vypuštěna většina původní fauny, včetně lidí. Kvůli chybě v terraformačních zařízeních však dojde ke ztrátě rozsáhlých databází objahujících veškeré znalosti lidstva. Lidé tak opět začínají od nuly. Vznikají první kmeny, které pojmenují významná místa Kontinentu.

320 Na jihu kontinentu se objevují nomádské kmeny, které si začnou říkat Kolymové, zřejmě podle nějakého prapředka jednoho z kmenů. Podle těchto kmenů bude jižní poloostrov později znám jako Kolyma.

322 Mocné kmeny na západním poloostrově kontinentu uzavírají dohodu, na jejímž základně vzniká první království na Kontinentu. V historii bude toto království známé jako království Angar. Podle angarského království bude pojmenován i poloostrov.

327 Na východním pobřeží se objevuje Církev, zprvu jako skupina potulných mnichů, hlásajících učení kosmického Otce.

332 Na jihozápadním poloostrově se usazují kmeny Tabitů.

334 Větrné pláně se stávají domovem nomádských kmenů. 

335 Angarské králoství se kvůli vnitřním neshodám rozpadá.

336 Na východním úpatí vrcholku Aton, tyčícího se ve středu Kontinentu, vznikají zárodky osady, která se jednoho dne stane hlavním městem Říše.

338 Církev na východním pobřeží zakládá město Holden, které se má stát hlavním sídlem Církve a nejsvětějším místem zdejšího náboženství.

340 Na jižním pobřeží vzniká osada, která později vejde ve známost jako město Millport.

342 První válka mezi Tabitskými a Kolymskými. Osada Millport se dostává pod kontrolu Kolymských.

345 Rozsáhlé sucho. Keralské kmeny sídlící na západním úpatí pohoří Aton sestupují do nížin na severu Angarského poloostrova, odkud vytlačují angarské kmeny. Začíná dlouhé období pohraničních válek, které končí vítězstvím Keralských kmenů.

347 V zálivu, oddělujícím poloostrov Angar od tabitského poloostrova se usazuje kmen Kalanů, podle kterého bude později záliv pojmenován. Kalanové jsou rybáři, takže v zálivu nacházejí bohaté zdroje potravy.

348 Na nejzápadnějším cípu severního poloostrova vzniká království Westmarch. Místní vládci se starají o svoje záležitosti a nijak se nesnaží o kontakty s okolním světem. Bude tak po sto následujícíh let prosperovat skryté v ústraní.

349 Nomádské kmeny zakládají na severozápadním okraji větrných plání osadu Eldham. Původní nomádi se zde ve větší míře začínají usazovat a proměňují pláně v okolí osady v úrodná pole, poskytující bohatou úrodu.

350 Na východním pobřeží vzniká malá osada Bournemouth, která má sloužit rybářům jako útočiště před špatným počasím, které je na zdejším pobřeží velmi časté.

352 Na severním okraji Kolymského poloostrova, v místech kde končí Velký Hvozd, vzniká osada Silent Hills.

353 Na západě angarského poloostrova, v místě malé zátoky, vzniká město Relond. Vzniká na deltě řeky, takže se sestává z mnoha oddělených ostrovů a ostrůvků, propojených mosty. Hned po svém vzniku začne představovat významný obchodní uzel, přitahující všechny obchodníky z blízka i z daleka.

360 V Kalanském zálivu vzniká město Narfolk, jako přímá konkurence Relondu a Angarským. 

363 Začátek obchodní války mezi angarským Relondem a kalanským Narfolkem. 

365 Na jižním okraji větrných plání vzniká království Sylvania. Od pobřeží ho odděluje území Jarského knížectví. Oba státy sousedí na severu s územím Tarského Principátu a na jihu s územím Marrebského království, ležícího na území Velkého Hvozdu.

366 První z potyček tzv. období válčících států, které bude trvat následujících padesát let. Během této doby se území čtyř výše zmínených státním útvarů promění, některé zcela zaniknou, aby později znovu povstaly z popela.

375 Bitva pod Hvozdem. východní území Jarského knížectví je zničeno nekonečnými oddíly Sylvanských, kteří postupují směrem k pobřeží.

378 Jarské knížectví se dostává pod kontrolu Sylvanských. 

379 Na severu území okupovaného Sylvanskými se objevuje samostatné území Jarských, bráněné jedním ze synů knížete Jara. ǔzemí se drží po dva roky.

381 Druhá válka mezi Tabitskými a Kolymskými končí kompletní porážkou Kolymských. Území poloostrova Kolyma se stává součástí Tabitského knížectví.

391 Území bývalého jarského knížectví je připojeno k Sylvanskému území.

392 Sylvanští jsou zahnáni na ústup při pokusu o obsazení jednoho z měst Tarského Principátu. Zjevně lépe vybavené tarské oddíly pronikají hluboko na území Sylvanských, kde způsobují chaos a zkásu.

395 Území Sylvanských se dostává pod plnou kontrolu Tarského principátu. Velení tarské armády zajímá knížete Sylvana, kterého nechává popravit společně se všemi zajatými členy jeho rodiny.

402 Tarský principát si podmaňuje zbývající území Sylvanských.

403 Tarský principát začíná postupovat na území Marrebského knížectví.

408 Velká většina Marrebského knížectví se dostává pod kontrolu Tarského Principátu.

410 Na Angarském poloostrově vzniká Angarské Království.

420 Tarský principát ukončuje své výboje ovládanutím zbytku Marrubského území. Území principátu nyní sahá na východě od pobřeží až po území Keralie na západě. Na severu pak hraničí s územím větrných plání, na jihu pak dosahuje do poloviny Velkého Hvozdu.

433 Začátek tzv. Pohraničních Válek mezi Tarským Principátem a Keralií.

439 První z velkých bitev Pohraničních válek končí zničením města Oldenu na území Keralie. Pro keralské to znamená citelnou ztrátu.

443 Pohraniční Války končí dohodou mezi oběma stranami. Alespoň na oko. Ve skutečnosti dochází k ovládnutí Keralie Tarským Principátem. Keralie se stává Tarským protektorátem, a úkolem dosazených guvernérů je hlavně zisk na přírodním a nerostném bohatství kraje.

445 Tarský Principát začíná s pronikáním na území Větrných Plání. 

447 Jižní území Větrných plání až po Pahorkatinu se stává severní výspou Tarského Principátu. Nomádské kmeny obývající území s Principátem spíše spolupracují a zabírání vlastního území se nijak nebrání. Pokud s novými pány nesouhlasí, jednoduše území opustí a usadí se jinde.

448 V Millportu se schází skupina spravedlivých, která později vejde ve známost jako Řád Binderů. Město si vybírají za svoji hlavní základnu a nejsvětější svatyni. Bindeři později začnou spolupracovat s Církví a vstoupí do jejích služeb.

449 Tarský Principát začíná s výboji vůči Angarskému království.

450 Na zbývajícím území Tarských plání zakládá kníže Ferris své knížectví. 

451 V Brodě je založena TekGilda, nejprve jako hlavní cechovní organizace kovářů, techniků a strojníků. Později se změní na monopolní organizaci spravující know-how nutné k výrobě technologií.

452 Ferrisovo knížectví podniká kolonizační výpravu do rozsáhlých Velkých Bažin na západě. Výprava postupuje bažinatým územím jen pomalu.

454 Území Velkých Bažin je připojeno k Ferrisově knížectví. Ferrisovo knížectví tak začíná první kontakty s královstvím Westmarch.

456 První válka Tarského Principátu s angarským královstvím končí porážkou angarských. Rozsáhlé území angarského království na západním úpatí pohoří Aton se dostává pod kontrolu Tarského Principátu. Angarskému království tak zůstává jen území na poloostrově, a fakticky je odříznuto od pozemního obchodu na Kontinentu.

458 V hlavním městě Tarského principátu se v rodině jednoho z důstojníků narodil Bodrik. 

476 Po dokončení místní školyBodrik vstupuje do armády Principátu.











